<!DOCTYPE html>
<html>
    <head>
        <title>Google: il Monastero della Memoria... - Too much Coffee, too little Time</title>

        <meta name="author" content="Ivan De Marino">
        <meta name="generator" content="Jekyll"
        <link rel="icon" href="favicon.ico" type="image/x-icon">

        <meta charset="utf-8">
        <meta name="viewport" content="width=device-width, initial-scale=1.0">
        <meta http-equiv="X-UA-Compatible" content="IE=edge,chrome=1">

        <link href="http://yui.yahooapis.com/combo?pure/0.3.0/base-min.css&pure/0.3.0/grids-min.css&pure/0.3.0/forms-min.css&pure/0.3.0/buttons-min.css&pure/0.3.0/menus-min.css" rel="stylesheet">
        <link href="//netdna.bootstrapcdn.com/font-awesome/3.2.1/css/font-awesome.min.css" rel="stylesheet">
        <!--[if IE 7]>
            <link href="//netdna.bootstrapcdn.com/font-awesome/3.2.1/css/font-awesome-ie7.min.css" rel="stylesheet" >
        <![endif]-->

        <link rel="stylesheet" href="/css/leo.css">

        
    </head>

    <body>
        <div id="layout" class="pure-g-r">

            <div id="sidebar" class="pure-u">
                <a id="toggle-blog-navigation" href="#"><i class="icon-reorder"></i></a>

                <header id="blog-header">

                    <hgroup>
                        <h1><a href="http://detro.github.io/">Too much Coffee,<br/>too little Time</a></h1>
                        <h2>Ivan<strong>DeMarino</strong></h2>
                    </hgroup>

                    <nav id="blog-navigation">
                        
                            <ul id="blog-internal-links">
                                
                                    <li class="current"><a href="http://detro.github.io/">blog</a></li>
                                
                                    <li class=""><a href="http://detro.github.io/projects">projects</a></li>
                                
                                    <li class=""><a href="http://detro.github.io/about-me">about me</a></li>
                                
                                    <li class=""><a href="http://detro.github.io/archive">archive</a></li>
                                
                            </ul>
                        

                        
                            <ul id="blog-rel-me-links">
                                
                                    <li><a rel="me" href="https://twitter.com/detronizator" target="_blank"><i class="icon-twitter"></i></a></li>
                                
                                    <li><a rel="me" href="https://github.com/detro" target="_blank"><i class="icon-github"></i></a></li>
                                
                                    <li><a rel="me" href="http://linkedin.com/in/ivandemarino" target="_blank"><i class="icon-linkedin"></i></a></li>
                                
                                    <li><a rel="me" href="http://instagram.com/detronizator" target="_blank"><i class="icon-instagram"></i></a></li>
                                
                                    <li><a rel="me" href="http://detro.github.io/rss.xml" target="_blank"><i class="icon-rss"></i></a></li>
                                
                            </ul>
                        
                    </nav>

                </header>
            </div>

            <div id="main" class="pure-u-1">

                <div id="blog-content">
                    <section class="post">

    <header>
        <h1>Google: il Monastero della Memoria...</h1>

        <p class="post-meta">
            Monday, 24 Jan 2005
            &nbsp;&nbsp;&nbsp;
            
                <a class="post-tag" href="#"><i class="icon-tag"></i> uncategorized</a>
                
            
        </p>
    </header>

    <div class="post-body">
        <div style="clear:both;"></div>Articolo di Repubblica.it:<br /><blockquote><span style="font-style:italic; font-size: 8px;">Viaggio nella sede del motore di ricerca più famoso del mondo<br />dove hanno deciso di mettere in Rete tutti i libri esistenti.</span><br /><span style="font-weight:bold; font-size: 130%; ">Nel "monastero" di Google nuova biblioteca di Babele</span><br /><span style="font-style:italic; font-size: 8px;"><br />Il catalogo incomincia dalla Bibbia di Gutenberg del 1455<br />"Vogliamo riempire i buchi e i vuoti della nostra storia"<br />di <span style="font-weight:bold;">VITTORIO ZUCCONI<br /></span></span><br /><br /><div align="right"><br /><img src="http://www.repubblica.it/2005/a/sezioni/spettacoli_e_cultura/babele/babele/este_23093431_36000.jpg" alt="fondatori di Google" /><br /><br /><br />I fondatori di Google:<br /><span style="font-weight:bold;">Sergey Brin</span> e <span style="font-weight:bold;">Larry Page</span><br /></div><br /><br /><span style="font-weight:bold;">MOUNTAINVIEW (California)</span> - Il villaggio della memoria totale con quel buffo nome da cartone animato, Google, è tutto di palazzetti bianchi, sparpagliati tra le ultime marcite della baia dove l'Oceano Pacifico muore. Così candido sullo sfondo della Sierra Nevada, nel suo color calce, ricorda quei paesi medioevali del nostro Mediterraneo che John Steinbeck immaginò trovandosi davanti a San Francisco e non solo nell'aspetto. Un dubbio di Medioevo venturo lo percorre davvero, nel silenzio da chiostro che lo avvolge, nella laboriosa e maniacale operosità dei tecno frati e delle cyber suore che lo popolano, ma soprattutto nell'impresa nella quale si sono buttati.<br /><br />Niente altro che catalogare, ricomporre, riprodurre e salvare l'intera memoria dell'umanità contenuta in tutti i libri del mondo. I tecno monaci del nuovo ordine di San Google stanno in pratica tentando di ricomporre e ricostruire la Torre di Babele, sotto lo sguardo dello stesso Dio geloso che sbriciolò la prima.<br /><br />Il villaggio si chiama ufficialmente "Googleplex", come lo hanno battezzato i nuovi "servi a manu", i nuovi amanuensi che aborriscono espressioni burocratico aziendali come sede centrale o quartier generale. Ma questo, qualunque sia il nome che si vuol dare alla rosa, è il quartier generale di quella società che uno studente americano e un immigrato russo crearono insieme sette anni orsono per rendere più razionale e facile con le loro formule alchemiche l'esplorazione di quella Babele, appunto, di quel caos primordiale chiamato Internet.<br /><br />Qualche mese addietro, quando la sortita in Borsa della Google ha rovesciato un'inondazione di dollari, 60 miliardi, nella casse della società e nelle tasche dei fondatori e dei primi azionisti oltre i sogni più rosei, anziché correre a comperarsi Ferrari e Rolls, quadri impressionisti e ville in Sardegna, i nuovi ricchi con la vocazione (anche loro) del Bene hanno semplicemente deciso di investire miliardi, intelligenze, forze e tempo per catalogare e mettere a disposizione di tutti, ovunque, ogni pagina di ogni libro di ogni nazione di ogni lingua pubblicato da ogni editore in ogni tempo e in ogni luogo dal 1455, l'anno in cui Johann Gutenberg si cimentò con la Bibbia.<br /><br />Nessun libro mai scritto e stampato, per quanto piccolo, insignificante, stupido, brutto, deve andare più perduto, perché ogni pagina è stata, e quindi è, una molecola del cervello collettivo dell'umanità.<br />Occorre essere molto giovani, molto ricchi, molto ambiziosi, molto Google, soltanto per concepire, non si dice realizzare, una impresa del genere.<br /><br />"Effettivamente, neanche noi sappiamo quanto tempo occorrerà, forse anni, forse decenni, forse non lo finiremo mai, forse è addirittura impossibile. Che ne sappiamo, ci proviamo", civetta agitando le mani e sorridendo con i suoi begli occhi color grigio azzurro baltico Marissa, sangue finlandese-americano, una delle due badesse del progetto "biblioteca del mondo", due donne.<br /><br />È probabile che menta, Marissa Mayer, perché anche lei, come tutti i giovanotti e le ragazze che si muovono in silenzio dentro il monastero di San Google, non sanno che cosa significhi fallire, non hanno mai battuto la testa contro il soffitto del cielo né subito la collera di questi dei dispettosi che hanno spazzato via con un gesto altri progetti e forato le infinite bolle della superbia umana, da Babele al Nasdaq.<br /><br />Giovani certamente sono, con una scandalosa età media di 31 anni per i tremila impiegati. Sono carichi di lauree in "computer sciences", come Marissa, ottenuti nelle migliori università del pianeta, a cominciare da quella vicinissima Stanford, dove il russo Sergey Brin e l'americano Larry Page studiarono e si conobbero. Sono sfacciatamente e meritatamente ricchi, ora che la loro impresa fecondata inizialmente da una donazione di 10 mila dollari che i due non sapevano neppure dove depositare perché non avevano conti correnti bancari, è andata in Borsa dall'autunno 2004 e ha raggiunto un valore di capitale circolante superiore alla General Motors e la Ford. Messe insieme.<br /><br />E Google, il nome creato giocando sul lemma "googol", una parola inesistente che il nipotino di un grande matematico americano, Edward Kasner, inventò quando il nonno gli chiese di battezzare il numero 10 alla 100esima potenza ("Uno" seguito da 100 zeri) ha la faccia e l'anima di tutto del mondo, indiani, pachistani, cinesi, arabi, europei biondi e bruni, russi, africani, bianchi, che vedo curvi a compitare stringhe di caratteri sulle loro tastiere mute davanti agli schermi, in uno stato di volontaria e autosufficiente clausura.<br /><br />Nel parcheggio, tra le solite Volvo scalcagnate, le Toyota usate (ma anche fresche Bmw e Mercedes e Lexus) che segnano tutti i campus della California, sosta uno studio odontoiatrico ambulante, perché neppure carie e nevralgie distolgano tempo dalla missione, mentre terziari laici provvedono a lavare le macchine e una signora turca, proprio turca "native" specifica il manifesto, offre al personale femminile con qualche prurito "lezioni di danza del ventre".<br /><br />Un mondo autosufficiente, appunto come un convento cistercense. Ora et labora. Et gioca, come vedo, salutandolo da lontano attraverso i vetri del suo piccolissimo e quindi snobissimo ufficio, proprio Sergey Brin, il fondatore. Telefona da una scrivania assediata da un numero assurdo di automobiline radiocomandate sparse sul pavimento in vari stadi di montaggio e smontaggio, con le loro budelline elettroniche sventrate. Il riposo dell'ingegnere.<br /><span style="font-weight:bold;"><br />Il grande progetto</span><br />Non sono stati i primi, né gli unici, ad avere avuto l'idea di riversare nei server, negli armadi elettronici, i libri nel progetto Google Print, come si chiama ufficialmente. Lo fanno già grandi biblioteche universitarie e lo fa la British Library, che ha messo proprio la Bibbia di Gutenberg, conservata nelle proprie teche, in Internet. Lo fanno siti commerciali come la libreria on line amazon. com, che permette la consultazione via computer di estratti dei libri che vende e lo fanno i napoletani dell'associazione Liber Liber che nel loro Progetto Manuzio, il grande tipografo di Velletri contemporaneo di Gutenberg, hanno in rete già centinaia di capolavori della pagina stampata, a disposizione gratuita di tutti.<br /><br />Non sta dunque nell'idea di portare in Internet il sogno perduto della biblioteca di Alessandria, della biblioteca Marciana di Venezia, della mitica biblioteca di San Giovanni il Teologo a Patmos, del Beato Renano in Alsazia o delle università arabe dove Ibn Sina e Ibn Rushd, Avicenna e Averroè, studiavano e scrivevano, la mirabile insensatezza dei benedettini googoliani.<br /><br />È nella scala del progetto, in quella presunzione di assoluto contenuta nella promessa di portare ogni libro mai stampato a portata di qualsiasi computer portatile con un collegamento alla rete. Hybris, superbia da Prometei, mi azzardo a dire e lo sguardo baltico di Marissa si ghiaccia: "Noi preferiamo chiamarlo il nostro progetto Luna, il nostro Moonshot, quello che John Kennedy propose nel 1961, senza avere i mezzi, i soldi, la tecnologia per realizzarlo. Si ricorda?". Mi ricordo, io ero già grande "Otto anni dopo, il 20 luglio del 1969, Armstrong mise il piede sulla Luna. Era hybris, superbia, anche quella di Kennedy?".<br /><br />Ma la luna era un passetto da bebè rispetto a questo balzo. "Soltanto nella Bibioteca del Congresso a Washington ci sono 12 terabytes da registrare", 12 mila miliardi di caratteri in 28 milioni di libri. E pochi di meno a Manhattan, nella Public Library di New York, nella Harvard di Cambridge, Massachussets, a Oxford, nelle cinque grandi biblioteche già convertite al progetto Babele, un'enormità di pagine stampate che, dagli ideogrammi cinesi a Bejing ai kanji Giapponesi, al cirillico, all'arabo nessuno può neppure cominciare a quantificare.<br /><br />I rivali, che hanno visto in neppure sette anni, dal 1998 quando la Google Inc fu creata, risucchiare l'80% di tutte le queries, le ricerche, provenienti dal mondo intero, dicono che questa volta Brin, Page, i loro piccoli wizards, i loro Henry Potter, si romperanno il nasino. Che non ce la faranno a completare questo stunt, questo numero e può darsi che gli invidiosi abbiano ragione e il progetto di ricomporre l'albero della conoscenza, sia la loro fine.<br /><br />Ma la metafora della Luna li sorregge più di quanto le rovine della Torre o la cacciata dall'Eden li inquietino. È toccante scoprire che giovanotti neppure nati quando Eagle allunò nel mare della Tranquillità, ancora sentano il richiamo di quella chiamata alle armi senza guerre. Ma come farete a spremere e infiascare nei vostri server tutti i libri del mondo?<br /><br />"Prima di tutto dobbiamo risolvere il problema del copyright, dei diritti degli autori e degli editori. Stiamo assumendo più avvocati che specialisti di informatica, per negoziare con le case editrici in tutto il mondo, dal Giappone agli Stati Uniti. Poi dobbiamo affrontare la difficoltà maggiore, quella di sfogliare le pagine, una per una". Mi racconta che lei e Sergey Brin, uno dei due cofondatori che potrebbe, a 30 anni, incassare il suo primo miliardo di dollari (la domanda pubblica di vendita di azioni è già stata fatta alla Commissione di Borsa, come vuole la legge americana quando sono i grandi azionisti dirigenti a liquidare) e vivere in eterno senza riuscire a spenderli, dopo avere partorito insieme l'idea provarono a riversare un libro qualsiasi, comperato in libreria, di 300 pagine nel computer. "Facendo una pagina a testa, a mano, dalla copertina alla quarta di copertina, impiegammo quasi un'ora".<br /><br />Dunque, calcolando a braccio, soltanto per smazzare i 28 milioni di libri raccolti alla Library of Congress di Washington, i due impiegherebbero almeno 28 milioni di ore, un milione e 166 mila giorni, tre millenni, secolo più secolo meno. No, così non poteva funzionare, a meno di impiegare milioni di amanuensi e poi nemmeno, perché errare è umano "e alla fine ci accorgemmo che nella scannerizzazione delle pagine, cioè nella trasposizione delle parole stampate in caratteri alfanumerici, c'era stato il 3% di errore, circa 10 pagine su 300 sbagliate. Inaccettabile".<br /><br />Ci hanno provato coi robot. Si sono rivolti all'Università americana più avanzata nella ricerca robotica, la Carnegie-Mellon di Pittsburgh, perché gli progettassero un automa amanuense. Mi fanno vedere una specie di benedettino meccanico, un ragno capace di sfogliare le pagine, di leggerle e di pomparle poi dentro la memoria dei computer. "Non ci siamo ancora", ride Marissa "i robot usano ventose per girare le pagine, ma qualche volta la strappavano, non le voltavano per bene, lasciavano pieghe che interferivano con la lettura ottica. Non possiamo correre il rischio di strappare una pagina della Bibbia del 1455 e poi dire, ooops, sorry, adesso la incolliamo con lo scotch tape". No, effettivamente, alla British ci resterebbero male.<br /><br />"Per i libri nuovi, in commercio, la soluzione è quella di strappare le pagine una per una, e passarle su un lettore piatto, tipo fotocopiatrice o fax, ma con i libri fuori stampa o addirittura antichi, non se ne parla. Anche se potessimo farlo, il costo di rimettere poi insieme le pagine e rilegare di nuovo il libro sarebbe proibitivo". Esattamente come nel 1961, quando Kennedy si buttò sulla Luna, c'è l'idea, ci sono i soldi, ma la tecnologia per realizzarla è ancora da inventare.<br /><br />Forse per questo, tutto è ancora rigorosamente segreto. Marissa mi dice soltanto che "alcune nostre squadre stanno già lavorando in questo momento con biblioteche e bibliotecari, mentre gli avvocati trattano con gli editori per i diritti", una piaga, questa dei legali, che almeno agli architetti della Torre fu risparmiata. Ma non mi vuol dire esattamente dove.<br /><br />Come tutti i grandi ordini religiosi, i grandi monasteri e Disneyworld, dove tutto sembra dolce e soffice in superficie, ma sotto il saio e sotto il pelouche ci sono segreti e sancta sanctorum, anche Google è un'armata soft, ma un'armata non di meno. Sa di essere impegnata in una guerra buona ("Non fate mai il Male" è il motto ultrabuonista dei fondatori, che precede persino George Bush) ma una guerra, contro avversari che ogni secondo di ogni giorno lavorano per portarle via i segreti del successo.<br /><br />L'arma di dominio di massa è il numero delle richieste che 200 milioni di utenti di Internet presentano ogni giorno al sito di Google, con queries, domande che coprono l'universo delle curiosità lecite e illecite e, secondo i rating di NetMetrix, rappresentano il 70% del traffico mondiale. Avere nei propri cervelli elettronici l'intera memoria bibliografica del mondo promette nuovi e ancora più grandi maree di contatti, oltre a quelli che vedo scorrere incessantemente sui grandi monitor al plasma accesi ovunque dentro le palazzine bianche.<br /><br />Depurate delle richieste oscene o delle domande di accesso alla galassia del porno Internet, passano sugli schermi richieste in ogni lingua, in cinese e in hindi, in russo, in spagnolo, in italiano. Dall'Italia, sanno tempestando Google con domande sulla storia, le dimensioni e le immagini del Partenone. C'è qualche scolaro disperato, o qualche genitore premuroso a Varese o a Messina, a Venezia o a Imperia, che sta sudando sangue su una ricerca.<br /><br /><span style="font-weight:bold;">Le domande del mondo</span><br />E proprio in quelle domande che corrono a cascata sugli schermi al plasma e divengono raggi luminosi che si sprigionano dal mappamondo virtuale che ruota su un altro monitor per indicare graficamente da dove vengano, e quante siano le queries, c'è la dolcezza di questa superbia. Spogliata di tutta la retorica spesso imbonitoria della New Economy, l'impresa dei trentenni di Google è il tributo finale del futuro al passato, la pace tra la memoria e la fantascienza.<br /><br />Carta e silicio, rilegatori e programmatori, si riconciliano nella fatica di questa sfida. "Le racconterò come mi è venuta l'idea", si scioglie alla fine la signora del Baltico trapiantata sulla Baia di San Francisco. Un giorno, frugando nella classica soffitta, trovai un sussidiario di quinta elementare appartenuto a mio nonno, quando era bambino a Helsinki. Cominciai a leggerlo e poi a cercare gli altri volumi, dalla prima alla quarta, e non c'erano più, erano andati persi, o buttati via. Pensai a quanti bambini finlandesi erano cresciuti e si erano formati su quei sillabari e sussidiari, che erano entrati a far parte della loro memoria collettiva e quindi della storia di una nazione, di una cultura, del mondo e che erano andati perduti per sempre. C'era un buco, un vuoto, nella nostra storia. Ne parlai con Sergey Brin, uno degli inventori e fondatori - e anche lui, che era andato via dall'Unione Sovietica con la sua famiglia quando era ancora alle elementari aveva pensato le stesse cose".<br /><br />Dunque ricordare tutto, per non ripetere niente, per non farsi ingannare da chi riempie le fosse delle amnesie con le nuove bugie. Già oggi, Google è diventato un verbo, "to google". Se qualcuno vi racconta qualcosa di sospetto, se un politico proclama qualche verità trombonesca, sulle tasse, sulla guerra, sulla storia, "google it", andate a verificare. In fondo, dietro le magie dei bit e dei byte, si sente una inespressa e inconfessabile intenzione politica, nel senso più alto della parola. La verità della memoria, che è l'antitesi di ogni ideologia. L'antidoto definitivo a ogni possibile censura, a ogni falò di libri, a ogni indice.<br /><br />Nel Mein Kampf, Adolf Hitler scrive che "la capacità della masse di comprendere è molto limitata, ma la loro capacità di dimenticare è infinita". Se la pazzia di questi nuovi scalatori della Luna nel loro convento modernista alla fine dell'Oceano riuscirà, nessuno potrà più dire che "non sapeva".<br /><br />Nella raccolta di ogni parola mai scritta, di ogni pensiero mai formulato, c'è la Bibbia dell'uomo, il nuovo peccato imperdonabile della libertà di conoscere. Potrà il Dio geloso di Babele permetterlo?<br />(23 gennaio 2005)</blockquote><div style="clear:both; padding-bottom: 0.25em;"></div>

    </div>

</section>

                </div>

                <footer id="blog-footer">
                    
                        <span>Hosted on <a href="http://pages.github.com/">GitHub Pages</a></span>
                    
                    
                        <span>Powered by <a href="http://jekyllrb.com/">Jekyll</a></span>
                    
                    
                    
                        <span>Licensed under <a href="http://creativecommons.org/licenses/by-sa/3.0/">CC ASA 3.0</a></span>
                    
                </footer>

            </div>
        </div>

        <script type="text/javascript" src="http://yui.yahooapis.com/combo?3.12.0/yui-base/yui-base-min.js&3.12.0/oop/oop-min.js&3.12.0/event-custom-base/event-custom-base-min.js&3.12.0/features/features-min.js&3.12.0/dom-core/dom-core-min.js&3.12.0/dom-base/dom-base-min.js&3.12.0/selector-native/selector-native-min.js&3.12.0/selector/selector-min.js&3.12.0/node-core/node-core-min.js&3.12.0/color-base/color-base-min.js&3.12.0/dom-style/dom-style-min.js&3.12.0/node-base/node-base-min.js&3.12.0/event-base/event-base-min.js"></script>
        <script>
            YUI().use('node', 'event', function (Y) {
                Y.one("#toggle-blog-navigation").on("click", function(e) {
                    Y.one("#blog-navigation").toggleClass("open");
                    e.preventDefault();
                });
            });
        </script>
    </body>
</html>
