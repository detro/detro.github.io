---
layout: post
author: detro
published: true
title: "Frase del Giorno"
tags: [news-and-politics, laugh, curiosity, italian]
date: "2006-10-02 16:55:53"
updated: "2006-10-02 16:55:53"
permalink: /2006/10/02/frase-del-giorno/
---

<blockquote>D’Alema ha infine tenuto a precisare di non aver mai condiviso i sentimenti pro Mani Pulite di “quello che viene definito il popolo della sinistra”: lui ha “sempre avuto in spregio il giustizialismo, fedele ai miei ideali della giovinezza: sono rimasto un libertario”. Tutti possono immaginare quanto fosse libertario uno con quella faccia e con quel passato, fra un pellegrinaggio a Mosca e un lancio di bombe molotov. Uno che ancora qualche anno fa scriveva: “Quelli che rubano bisogna metterli in galera. Purtroppo questo non si può fare perché la maggioranza, in genere, li protegge. Questo è il vero scandalo che i giornali dovrebbero denunciare e invece non lo fanno, per complicità” (24 ottobre 1988). E ancora: “Il fatto che non si comprenda che la questione morale è in questo Paese, forse, la fondamentale questione politica, dimostra la cecità di una classe dirigente: ed è un dramma per l’Italia” (23 gennaio 1992). <strong>Sembra incredibile, ma persino D’Alema, in un lontano passato, diceva cose sensate. <ins datetime="2006-10-02T15:48:34+00:00">Anche gli orologi fermi, due volte al giorno, segnano l’ora esatta.</ins></strong> </blockquote>

Da <a href="http://www.marcotravaglio.it/stoccataefuga.htm">Marco Travaglio.it - Stoccata e Fuga del 11 Set 2006</a>.


