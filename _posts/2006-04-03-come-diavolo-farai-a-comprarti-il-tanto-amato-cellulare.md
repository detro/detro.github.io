---
layout: post
author: detro
published: true
title: "Come diavolo farai a comprarti il tanto amato cellulare?"
tags: [news-and-politics, italian]
date: "2006-04-03 09:24:19"
updated: "2006-04-03 09:24:19"
permalink: /2006/04/03/come-diavolo-farai-a-comprarti-il-tanto-amato-cellulare/
---

<img src="http://www.fco.gov.uk/Files/kimage/Travel-Money.jpg" alt="money" align="right" />
Come diavolo farai a comprarti il tanto amato cellulare?
Come farai senza poter sentire che &laquo;<em>La Vita é Ora</em>&raquo; e che &laquo;<em>Tutto é intorno a Te</em>&raquo;?

I soldi non ci sono e non ce li danno.
L'ultimo rapporto <a href="http://it.wikipedia.org/wiki/Organizzazione_per_la_Sicurezza_e_la_Cooperazione_in_Europa">OCSE</a> ritrae l'italia come in caduta libera per quanto riguarda gli stipendi medi dei lavoratori.
<blockquote>Sempre più in basso. Nella classifica dell’Ocse le retribuzioni degli italiani precipitano al <strong>23esimo</strong> posto tra i trenta Paesi industrializzati. Eravamo al 19esimo nel 2004 e già allora apprenderlo destò allarme. Oggi siamo in coda, prima di noi, tra gli altri, tutti i «cugini» europei ai quali il Belpaese viene confrontato quando, ad esempio, si parla di costo del lavoro o di inflazione. Per avere un’idea basti pensare che nella media dei trenta paesi Ocse i nostri stipendi sono più bassi del 12,4% e che <strong>la forbice si allarga se si prende la media dell’Europa a 15: abbiamo il 18,7% in meno</strong>...</blockquote>

<!--more-->
<blockquote>Dietro di noi il Portogallo, (24esimo) la Turchia (25) la Repubblica Ceca (26) Polonia (27) Messico (28) Slovacchia (29) Ungheria (30). Da notare che questi sette paesi sono più o meno rimasti al loro posto rispetto al 2004, a muoversi, peggiorando, è stata l’Italia. Davvero non c’è da stare allegri. Il resto del mondo ci guarda dall’alto, comprese Spagna e Grecia. Lo fa soprattutto la Corea che ha decisamente messo il turbo, è passata dal decimo posto del 2004 al primo nel 2005 e ci sovrasta con le sue retribuzioni superiori alle nostre del 42,1%. A latitudini più vicine, non se la passano male neanche gli inglesi, secondi in classifica con buste paga il 42% più pesanti delle italiane.

I dati sembrerebbero in contraddizione con quelli che sempre l’Ocse ha diffuso nei giorni scorsi e che sono parte dello stesso rapporto. Parlando di salari lordi l’Ocse ha contato che in Italia nel 2005 sono aumentati del 3,2% contro una crescita del 3,9% nell’area dell’Ocse, del 3,3% nell’Ue a 15 e del 3,9% nell’Ue a 19. Il punto è che queste sono retribuzioni lorde, che non solo non tengono conto dell’inflazione, ma neanche del fisco... </blockquote>

Continua sull'<a href="http://www.unita.it/index.asp?SEZIONE_COD=HP&TOPIC_TIPO=&TOPIC_ID=48483">Unità</a>.



