---
layout: post
author: detro
published: true
title: "HVF: Il Codice Da Vinci"
tags: [personal, movies-tv, art, italian]
date: "2006-06-03 22:25:56"
updated: "2006-06-03 22:25:56"
permalink: /2006/06/03/hvf-il-codice-da-vinci/
---

<blockquote><img src="http://www.mymovies.it/filmclub/2005/05/088/imm.jpg" alt="The Da Vinci Code" align="right" />

<strong>Regia:</strong> Ron Howard
<strong>Attori Principali:</strong> Tom Hanks, Audrey Tautou, Jean Reno, Alfred Molina, Paul Bettany, Jürgen Prochnow, Ian McKellen.</blockquote>

<em>HVF: Ho Visto un Film</em>

Premessa #1: <em>io ho apprezzato il libro dei signor <a href="http://it.wikipedia.org/wiki/Dan_Brown">D.Brown</a>, ritenendolo sostanzialmente ben scritto: anche se costellato da piccole imprecisioni rispetto alle <a href="http://it.wikipedia.org/wiki/Unit%C3%A0_aristoteliche">Unità Aristoteliche</a>, forzature, punti poco chiari o "arronzati"... il libro é "leggero" da leggere e se ne scende anche in 2 sole notti di lettura.</em>
Premessa #2: <em>do per scontato che chi mi legge conosca il libro e la sua trama almeno all'80% (i dettagli non sono così importanti).</em>

Cosa ho visto questa sera? Ho visto un film <strong>PESSIMO!!!</strong>
La storia di <a href="http://it.wikipedia.org/wiki/Dan_Brown">D.Brown</a> é stata <ins datetime="2006-06-03T20:37:45+00:00">stravolta</ins>, <ins datetime="2006-06-03T20:37:45+00:00">storpiata</ins>, privata di tutti i suoi punti più "caldi" e "interessanti", in nome, probabilmente, della necessità di rendere il film "commerciabile". E poi... la paura... ma ne parlo dopo.

<!--more-->
<img src="http://upload.wikimedia.org/wikipedia/en/b/ba/Silascode.PNG" alt="Silas" align="right" />
<h4>Le differenze eclatanti</h4>
Elenco solo alcune delle profonde differenze che mi sono saltate agli occhi (forse con una seconda visione o una seconda lettura del libro le differenze diventerebbero ancora più evidenti).

<ol>
<li>Niente poliziotto che trova Langdon e Neveu nella sala della Monnalisa</li>
<li><strong>Un solo <em>Criptex</em>: solo quello "Apple", niente "Sofia"</strong></li>
<li>Niente messaggio del Sir Inglese sulla tomba di Newton: va direttamente con la pistola a prendere Langdon e Neveu</li>
<li>Niente passeggiata evocativa tra i giardini della chiesa/abazia dov'é seppellito Sir Isacco</li>
<li>La scena della caduta e della rottura del Criptex é privata di ogni dialogo tra Langdon e Sir Leigh Teabing, in favore di un banale:
<ul>
<li>Langdon> Mi dispiace, mi dispiace, mi dispiace...</li>
<li>Langdon lancia il Criptex per aria</li>
<li>L'Inglese corre a prenderlo</li>
<li>La polizia entra e fa il suo dovere</li>
</ul>
</li>
<li>Niente Nonna e Fratello per Sofia: arrivati alla Cattedrale costruita dai Templari nel nord dell'Inghilterra (non ricordo il nome), trovano delle scale che sull'architrave riporta il simbolo della <strong>stella a 6 punte</strong> (<em>ventre e spada</em>): scendono e trovano i documenti che provano che Saunier non é il nonno di Neuveu e che riportano la discendenza di Sophie da Maddalena a lei</li>
<li>Banale finale con Sophie che scherza cercando di provare se, come discendente di Gesù, lei possa camminare sull'acqua</li>
<li>Langdon che riflette sulla "linea della rosa", ispirato da uno schizzo di sangue provocato dalla sua incapacità di radersi :)</li>
</ol>

<h4>La Paura</h4>
Ron Howard dimostra di avere PAURA con questo film: tutto il film é attraversato da un "detto-non_detto". Vuole accusare la Chiesa delle sue "reali e provabili" colpe, ma continua a oscillare tra credenza e non credenza.
Langdon diventa spirito critico (lì dove nel libro era il più forte "avversario" della Chiesa... ideologicamente parlando, ovviamente).
Lo si comincia a percepire nel dialogo tra Langdon e Sir Leigh Teabing (continuo a non ricordarmi il suo nome) ma trova la sua apoteosi nel finale arronzato ed inventato di sana pianta.
Langdon domanda a Sophie una cosa che io stesso, dopo aver letto il libro, ho domandato un pò in giro alle persone più "credenti" che conosco: &laquo;Se sapessi che Gesù era solo un uomo e non il figlio di Dio, continueresti a credere?&raquo;; è ovvio che ogni buon cristiano non vedrà di certo barcollare il suo credo di fronte ad una cosa così banale... ma questa é unaltra storia.
Quello che traspare é questa paura che tramuta in "giustificazione finale", che aiuta il libro a salvarsi dalla scure della "Moderna Inquisizione" (se ci fosse una Inquisizione all'Antica, io sarei già morto sul rogo tanto tempo fa...).

Il libro, proprio in questo, era stato grandioso: nessun timore di affrontare a viso aperto il problema in se. Detto con parole "commerciali", con ritmi "comuni", con frasi e pensieri "popolani"... ma lo ha fatto. Il Film ha rovinato quel poco di buono che ci si poteva trovare in questo Codice Da Vinci.

<h4>Recitazione</h4>
Nel guazzabuglio di sensazioni che gli attori si trovano costretti a "comprimere" nella brevità di questo film, la recitazione subisce davvero i colpi più duri:
- Tom Hanks: 5 (Robert Langdon)
<strong>- Audrey Tautou: 1 (Sophie Neveu)</strong>
- Jean Reno: 4 (Ispettore Capo Bezu Fache)
<strong>- Paul Bettany: 7 (Silas) (l'unico che si salvi davvero)</strong>
- Ian McKellen: 2 (Sir Leigh Teabing)

Si, si salva solo Silas: l'unico personaggio che non solo é coerente con il libro, ma che risulti abbastanza credibile, carico di emotività motivata, di peso.

<h4>L'errore madornale</h4>
Quello di voler fare un film dalla durata breve, tramutando interi pezzi di narrazione in sporadiche e veloci apparizioni "mentali" dei personaggi: Ron Howard avrebbe fatto bene a far vedere il film anche a chi <strong>NON HA LETTO</strong> il libro. Io credo che a questi il film risulterà pieno di punti oscuri, confusi, poco chiari.

Ron, riprovaci... ma la prossima volta inventati una storia da 0: niente più rimpasti.

<div align="right"><strong style="font-size: 300%; ">2.5</strong></div>
