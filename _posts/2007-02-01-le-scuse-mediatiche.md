---
layout: post
author: detro
published: true
title: "Le Scuse Mediatiche"
tags: [news-and-politics, laugh, curiosity, italian]
date: "2007-02-01 08:51:22"
updated: "2007-02-01 08:51:22"
permalink: /2007/02/01/le-scuse-mediatiche/
---

<img src="http://www.repubblica.it/2007/01/sezioni/politica/lettera-veronica/lettera-veronica/dire_9670818_10200.jpg" alt="Veronica e il nano" align="right" />
Oggi mi do anche io al Gossip. E' riuscito almeno in questo.
Ma me lo spiegate come sia possibile che una [it:Veronica_Lario|donna] che non ha mai proferito parola, improvvisamente, <a href="http://www.repubblica.it/2007/01/sezioni/politica/lettera-veronica/lettera-veronica/lettera-veronica.html">esplode</a>?  E lo fa anche interpellando direttamente le testate giornalistiche? Senza distinzione di colore?

Onestamente, come immaginerà chi mi conosce, ci leggo una stramba e malriuscita mossa mediatica per attirare l'attenzione sul Silvio "uomo". Molto simile a <a href="http://www.detronizator.org/2006/11/26/quasi/">quella del malanno in diretta</a>.

Voglio farvi leggere la sua lettera di scuse:
<blockquote>"Cara Veronica, eccoti le mie scuse. Ero recalcitrante in privato, perché sono giocoso ma anche orgoglioso. Sfidato in pubblico, la tentazione di cederti è forte. E non le resisto. Siamo insieme da una vita. Tre figli adorabili che hai preparato per l'esistenza con la cura e il rigore amoroso di quella splendida persona che sei, e che sei sempre stata per me dal giorno in cui ci siamo conosciuti e innamorati. Abbiamo fatto insieme più cose belle di quante entrambi siamo disposti a riconoscerne in un periodo di turbolenza e di affanno. Ma finirà, e finirà nella dolcezza come tutte le storie vere. Le mie giornate sono pazzesche, lo sai. Il lavoro, la politica, i problemi, gli spostamenti e gli esami pubblici che non finiscono mai, una vita sotto costante pressione. La responsabilità continua verso gli altri e verso di sé, anche verso una moglie che si ama nella comprensione e nell'incomprensione, verso tutti i figli, tutto questo apre lo spazio alla piccola irresponsabilità di un carattere giocoso e autoironico e spesso irriverente. Ma la tua dignità non c'entra, la custodisco come un bene prezioso nel mio cuore anche quando dalla mia bocca esce la battuta spensierata, il riferimento galante, la bagattella di un momento. Ma proposte di matrimonio, no, credimi, non ne ho fatte mai a nessuno. Scusami dunque, te ne prego, e prendi questa testimonianza pubblica di un orgoglio privato che cede alla tua collera come un atto d'amore. Uno tra tanti. Un grosso bacio. Silvio".</blockquote>

Non sarebbe stato meglio discuterne la sera, prima di andare a dormire? e litigare lì? e dirle lì quelle parole? Non perdono di anima se pronunciate così? Dov'è la sua vena romantica, [it:Silvio_Berlusconi|Silvio Berlusconi] cavaliere dei miei stivali?

Due sono le cose: o non si rende conto della sua ridicolaggine, oppure siamo noi a non capire che "è più importante essere sempre sulla scena, che non esserci".
