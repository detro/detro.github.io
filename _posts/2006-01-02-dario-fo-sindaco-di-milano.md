---
layout: post
author: detro
published: true
title: "Dario Fo sindaco di Milano"
tags: [art, news-and-politics, italian]
date: "2006-01-02 11:48:54"
updated: "2006-01-02 11:48:54"
permalink: /2006/01/02/dario-fo-sindaco-di-milano/
---

<img align="right" width="80" src="http://www.ryb.it/fosindaco/fo_ritratto.jpg" alt="Dario Fo" />
<blockquote><h4>Io non sono un moderato</h4>
Se cercate un moderato state attenti a votare per me,  
perché con me si rischia! 
Ma veramente volete un sindaco moderato?  
Il moderato è forte con i deboli e debole con i forti. 
Il moderato finge di risolvere i problemi senza affrontarli! 
Il moderato chiude un occhio sulle speculazioni edilizie.  
Il moderato caccia gli inquilini dalle case in centro  
e poi le rivende ai magnati della speculazione.  
Il moderato trasforma in ghetto la periferia.  
Il moderato accetta una scuola per ricchi e una per i poveri. 
Il moderato lascia intristire la città, e applaude ai grattacieli, dove non si vedono 
bambini che giocano e gente che pedala in bicicletta. 
 
Il moderato teme di dispiacere ai cittadini che contano 
E non concede la parola a quelli che non hanno voce. 
Il moderato non cambierà mai nulla.  
Il moderato non risolverà il problema dell’inquinamento  
di Milano, non salverà i polmoni da settantenni dei bambini di 5 anni. 
Il moderato non vi libererà dal traffico, dal milione  
di automobili spernacchianti che hanno trasformato la città  
in una camera a gas.  
 
Oggi sembra che non essere moderati sia un difetto o un delitto;  
oppure  che sia un privilegio dei giovani.  
Ma ci vogliono tanti anni... per diventare veramente giovani!  
Milano, se la mi musica e’ troppo forte, allora vuol dire  
che stai diventando troppo vecchia. 
Nessun moderato ha mai fatto la storia,  
e nessun moderato ha mai preso un Nobel. 
Io non sono un moderato! 
Sarò un sindaco che rischia.  
Perché credo che il rischio del cambiamento sia l’unica risposta corretta per chi 
investe il suo voto in un progetto per Milano.  
Se scegliete di votare per me, rischiate molto...  
rischiate persino di trovarvi finalmente a vivere in una città migliore! 
 
Dario Fo 
</blockquote>
Da <a href="http://www.dariofo.it/" target="_new" title="Dario Fo sindaco di Milano">http://www.dariofo.it/</a>

